L'F-Droid és un catàleg instal·lable d'aplicacions de software lliure
per a Android. La aplicació client de l'F-Droid facilita navegar, instal·lar
i fer el seguiment de les actualitzacions en el vostre dispositiu.

L'F-Droid connecta amb qualsevol dipòsit compatible. El dipòsit
per defecte està allotjat a f-droid.org, que conté només programari lliure
de bona qualitat.

L'Android en sí és obert en el sentit que sou lliures d'instal·lar les APKs
des de qualsevol origen, però hi ha unes quantes bones raons per
utilitzar l'F-Droid com a el gestor d'aplicacions de software lliure:

* Obté notificacions quan hi hagin actualitzacions disponibles
* Opcionalment es poden baixar i instal·lar actualitzacions automàticament
* Fer un seguiment de les versions anteriors i betes
* Filtrar les aplicacions que no siguin compatibles amb el vostre dispositiu
* Trobar aplicacions a través de les categories o les descripcions
* Accedir-hi a les URLs associades per fer-hi donacions, al codi font, etc.
* Mantindre la seguretat comprovant les firmes del dipòsit i de les APKs
